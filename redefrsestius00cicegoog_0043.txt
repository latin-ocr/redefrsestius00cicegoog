34 nro Ρ. sssno onuno u ‹rr-m

passus ille vir, qui sceleratissimos civis, qui acerrimos
hostes, qui maximas nationes, qui reges, qui gentes
feras atque inauditas, qui praedonum infinitam manum,
qui etiarn servitia virtute victoriaque domuisset, qui
omnibus bellis terra marique compressis imperium
populi Romani orbis terrarum terminis definisset, rem
publicam everti scelere paucorum, quam ipse non
solum consiliis, sedetiam sanguine suo saepe ser·
vasset; accessit ad causam publicam, restitit auctoritate
sua reliquis rebus, questus est de praeteritis: fior-i
quaedum nd moliorem spem inclinabo visa est.

68 Decrevit senatus frequens de meo reditu Kalendis
lunlls dissentiente nullo referente L. Ninnio, cuius in
mea causa numquam fides virtusque contremuit. Inter·
cessit Ligus iste nescio qui, additamentum'inimicorum
meorum. Res erat et causa nostra eo iarn loci, ut
erigere oculos et vivere videretur. Quisquis erat, qui
aliquam partem in meo luctu sceleris Clodiani atfi-
gisset, quocumque venerat, quod iudicium cumque
subierat, damnabatur; inveniebatur nemo, qui se suf·
fragium de me tulisse confiteretur. Decesserat ex
Asia frater meus magno squalore, sed multo etiam
maiore maerore. Huic ad urbem venienti tota obviam
civitas cum lacrimis gemituque processerat; loquebatur
liberius senatus, concurrebant equites Romani; Piso
ille, gener meus, cui fructum pietatis suae neque ex
me neque a populo Romano ferre licuit, apropinquo
suo socerum suum flagitabat ; omnia senatus reiciebat,
nisi de me primum consules rettulissent.

69 Quae curn res iam manibus teneretur, etcum
consules provinciarum pactione libertatem omnem per-

 

