prro Ρ. sessio onnno s 73-74. 37

maiorum, nihil legibus3 non posse quemquam de
civitate tolli sine iudicio; de capite non modo ferri,
sed ne iudicari quidem posse nisi comitiis centuriatis3
vim fuisse illam, flammam quassatae rei publicae
perturbatorumque temporum; iure iudiciisque sublatis,
magna rerum permutatione impendente declinasse me
paulum et spe reliquae tranquillitatis praesentes fluctus
tempestatemque fugisse; quare, cum absens rem
publicam non minus magnis periculis quam quodam
tempore praesens liberassem, non restitui me solum,
sed etiam ornari a senatu decere. Disputavit etiam
multa prudenter, ita de me illum amentissimum et
profligatissimum hostem pudoris et pudicitiae scrip-
sisse, quae scripsisset, iis verbis, rebus, sententiis, ut,
etiamsi iure esset rogatum, tamen vim habere non
posset. Quare me, qui nulla lege abessem, non
restitui lege, sed revocari senatus auctoritate oportere.
Hunc nemo erat quin verissime sentire diceret. -
Sed—post eum rogatus Cn. Pompeius approbata 74
laudataque Cottae sententia dixit sese otii mei causa,
ut omni populari concitatione defungerer, censere, ut
ad senatus auctoritatem populi qnoque Romani bene·
ficium erga me adiungeretur. Cum omnes certatim
aliusque alio gravius atque ornatius de mea salute
dixisset fieretque sine ulla varietate discessio, surrexit,
ut scitis, Atilius hic Gauianus3 nec ausus est, cum
esset emptus intercedere: noctem sibi ad deliberandum
postulavit. Clamor senatus, querellae, preces socer
ad pedes abiectus. Ille se affirmare postero die
moram nullam esse facturum. Creditum est, dis-
cessum est. 1111 interea deliberatori merces longa
interposita nocte duplicata est. Consecuti dies paud

 

