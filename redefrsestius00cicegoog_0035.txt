26 PRO P. SESTIO ORATIO ἓ 50-52.

publicae. Quod si immortale retinetur, quis non in-

51tellegit immortalem hanc civitatem futuram? - Nam
externa bella regum, gentium, nationum iam pridem
ita exstincta sunt, ut praeclare cum iis agamus, quos
pacatos esse patiamur, denique ex bellica victoria
non iere quemquam est invidia civium consecuta:
domesticis malis et audacium civium consiliis saepe
est resistendum eorumque periculorum estin republica
retinenda medicina; quam omnem, iudices, perdi-
dissetis, si meo interitu senatui populoque Romano
doloris sui de me declarandi potestas esset erepta.
Quare moneo vos, adulescentes, atque hoc meo iure¹
praecipio, qui dignitatem, qui rem publicam, qui
gloriam spectatis: ne, si quae vos aliquando necessitas
ad rem publicam contra improbos cives defendendam
vocabit, segniores sitis et recordatione mei casus a

52 consiliis fortibus refugietis. Primum non est peri·
culum, ne quis umquam incidat in eius modi consules,
praesertim si erit iis id, quod debetur, persolutum.
Deinde numquam iam, ut spem, quisquam improbus
consilio et auxilio bonorum se oppugnare rem publi-
cam dicet illis tacentibus nec armati exercitus terrorem
opponet togatis; neque erit iusta causa ad portas
sedenti imperatori, quare suurn terrorem falso iactari
opponique patiatur. Numquam denique erit tam
oppressus senatus, ut ei ne supplicandi quidem ac
lugendi sit potestas, tam captus equester ordo, ut
equites Romani a consule relegentur. Quae cum
omnia atque etiam multo alia maiora, quae consulto
praetere0, accidissent, videtis me tamen in meam
pristinam dignitatem brevi tempore doloris interiecto
rei publicae voce esse revocatum.

 

