PRO P. SESTIO ORATIO ὃ 93-95. 47

viris deserviat, qui solidam laudem veramque quaerat!
cum sciat duo illa rei publicae paene tata, Gabinium
et Pisonem, alterurn haurire cotidie ex pacatissimis
atque opulentissimis Syriae gazis innumerabile pondus
auri, bellum inferre quiescentibus ut eorum veteres
illibatasque divitias in profundissimum libidinum su-
arum gurgitem profundat, villam aedificare in oculis
omnium tantam, tugurium ut iam videatur esse illa
villa, quam ipse tribunus pl. pictam olim in contionibus
explicabat, quo fortissimum ac summum civem in
invidiam homo castus ac non cupidus vocaret; alterum 94
Thracibus ac Dardanis primum pacem maxima pecunia
vendidisse, deinde, ut illi pecuniam conticere possent
vexandam iis Macedoniam et spoliandam tradidisse,
eundemque bona creditorum civium Romanorum cum
debitoribus Graecis divisisse, cogere pecunias maxi-
mas a Dyrrachinis, spoliare Thessalos, certam Achaeis
in annos singulos pecuniam imperavisse neque tamen
ullo in publico aut religioso loco signum aut tabulam
aut ornamentum reliquisse: illos sic illudere, quibus
omne supplicium atque omnis iure optumo poena
debetur, reos esse hos duos, quos videtis. Omitto
iam Numerium, Serranum, Aelium, quisquilias sedi-
tionis Clodianae; sed tamen hi quoque etiarn nunc
volitant, ut videtis, nec, dum vos de vobis aliquid
timebitis, illi umquam de se pertimescent. — Nam 95
quid ego de aedile ipso loquar, qui etiam diem
dixit et accusavit de vi Milonem? Neque hic tamen
ulla umquam iniuria adducetur, ut eum tali virtute
tantaque firmitate animi se in rem publicam iuisse
paeniteat; sed qui haec vident adulescentes quonam
suas mentes conferent? Ille, qui monumenta publica,

 

