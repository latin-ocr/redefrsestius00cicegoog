40 PRO P. SESTIO ORATIO ὃ 78-80.

sed rei publicae iure laesisset; gladiatores tu novi-
cios pro exspectata aedilitate suppositos cum sicariis
e carcere emissis ante lucem immittas, magistratus
templo deicias, caedem maximam facias, forum purges,
etcum omnia vi et armis egeris, accuses eum, qui
se praesidio munierit, non ut te oppugnaret, sed ut
vitam suam posset defendere?

79 Atqui ne ex eo quidem tempore id egit Sestius,
ut a suis munitus tuto in foro magistratum gereret,
rem publicam administraret. ltaque fretus sanctitate
tribunatus cum se non modo contra vim et ferrum,
sed etiam contra verba atque interfationem legibus
sacratis esse armatum putaret, venit in templum
Castoris obnuntiavit consuli: cum subito manus illa
Clodiana in caede civium saepe iam victrix exclamat,
incitatur, invadit; inermem atque imparatum tribunum
alii gladiis adoriuntur, alii fragmentis saeptorum et
fustibus. Α quibus hic multis vulneribus acceptis
ac debilitato corpore et contrucidato se abiecit exani-
matus neque ulla alia re ab se mortem nisi opinione
mortis depulit. Quem cum iacentem et concisum
plurimis vulneribus extremo spiritu exsanguem et
confectum viderent, defatigatione magis et errore
quam misericordia et modo aliquando caedere de-

80 stiterunt. —Et causam dicit Sestius de vi? quid ita?
quia vivit. nt id non sua culpa; plaga una illa
extrema defuit, quae si accessisset, reliquum spiri-
lum exhausisset. llccusa Lentidium: non percussit
locum; maledic Titio, Sabino homini Reatino, cur
tam temere exclamarit occisum. lpsum vero quid
accusas? num defuit gladiis num repugnavit, num,
ut gladiatoribus imperari solet, ferrum non recepit?

 

