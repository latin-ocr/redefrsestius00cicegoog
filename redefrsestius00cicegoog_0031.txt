22 PRO P. SESTIO ORATIO § 44-46.

accipienda plaga milri sanabilis, illi mortifera, qui im·
posuisset, semel perire tamen, iudices, maluissem
quam bis vincere. Erat enim illa altera eius modi
contentio, ut neque victi neque victores rem publicam
tenere possemus. — Quid, si in prima contentione
vi tribunicia victus in foro cum multis bonis viris
concidissem? Senatum consules, credo, vocassent,
quem totum de civitate delerant; ad arma vocassent,
qui ne vestitu quidem defendi rem publicam sissent;
a tribuno pl. post interitum meum dissedissent, qui
eandem boram meae pestis et suorum praemiorum
esse voluissent.

45 Unum etiam milri restabat illud, quod forsitan
nonnemo vir fortis et acris animi magnique dixerit:
‘Restitisses reppugnasses, mortem pugnans oppetisses?
De quo te, te, inquam, patria, testor et vos, penates
patriique dei, me vestrarum sedum templorumque
causa, me propter salutem meorum civium, quae
mihi semper fuit mea carior vita, dimicationem cae·
demque fugisse. Etenim si mibi in aliqua nave cum
meis amicis naviganti hoc, iudices, accidisset, ut multi
ex multis locis praedones classibus eam navem se
oppressuros minitarentur, nisi me unum sibi dedi·
dissent, si id vectores negarent ac mecum simul in·
terire quam me tradere hostibus mallent: iecissem ipse
me potius in profundum, ut ceteros conservarem,
quam illos mei tam cupidos non modo ad certam
mortem, sed in magnum vitae discrimen adducerem.

46 Cum vero in banc rei publicae navem ereptis senatui ¹
gubernaculis fluitantem in alto tempestatibus sedi·
tionum ac discordiarum armatae tot classes, nisi ego
essem unus deditus, incursurae viderentur, cum pro-

 

