14 PRO P. SESTIO ORATIO § 28—30.

vultu, quam si annis ante paucis in creditorum con·
ventum incidisset; advocat contionem, habet oratio·
nem talem consul, qualem numquam Catilina victor
habuisset: errare homines, si etiamtum senatum ali-
quid in re publica posse arbitrarentur; equites vero
Romanos daturos illius diei poenas, quo me corrsule
cum gladiis in clivo Capitolino fuissent; venisse tem-
pus iis, qui irr timore fuissent (coniuratos videlicet
dicebat), ulciscendi sui.

29 Si dixisset haec solum, omni supplicio esset
dignus, nam oratio ipsa consulis perniciosa potest
rem publicam labefactare: quid fecerit, videte! L. La·
miam‚ qui cum me ipsum pro summa familiaritate,
quae mihi cum patre eius erat, unice diligebat, tum
pro re publica vel mortem oppetere cupiebat, in con-
tione relcgavlt edixitque, ut ab urbe abesset milia
passuum ducenta, quod esset ausus pro civi, pro bene
merito civi, pro amico, pro re publica deprecari. —
Quid hoc homine facias aut quo civem importunum
aut quo potius hostem tam sceleratum reserves? qui,
ut omittam cetera, quaesunt ei cum collega immani
impuroque coniuncta atque communia, hoc unum
habet proprium, ut ex urbe expulerit, relegarit rron
dico equitem Romanum, non ornatissimum atque
optimum virum, non amicissimum rei publicae civem,
non illo ipso tempore unacum senatu etcum bonis
omnibus casum amici reique publicae lugentem, sed
civem Romanum sine ullo iudicio ut edicto ex patria

30 consul eiecerit. Nihil acerbius socii et Latini ferre
soliti sunt quam se, idquod perraro accidit, ex urbe
exire a consulibus iuberi. Atque illis tum erat reditus
in suas civitates ad suos Lares familiares, et in illo

 

