PRO P. SESTIO ORATIO § 80—82. 41

An haec ipsa vis est, non posse emori? anilla, quod
tribunus pl. templum cruentavit? an, quod, cum
esset ablatus primumque resipisset, non se referri
iussit? Ubi est crimen? quid reprehenditis? Hic 81
quaero, iudices: Si illo die gens ista Clodia, quod
facere voluit, effecisset, si P. Sestius, qui pro occiso
relictus est, occisus esset, fuistisne ad arma ituri?
fuistisne vos ad patrium illum animum maiorumque
virtutem· excitaturi? fuistisne aliquando rem publicam
a funesto latrone repetituri? an etiamtum quiesce·
retiS, cunctaremini, timeretis, cum rem publicam a
facinorosissimis sicariis et a servis esse oppressam
atque conculcatam videretis? Cuius igitur mortem
ulcisceremini‚ si quidem liberi esse et habere rem publi-
cam cogitaretis, de eius virtute vivi quid vos loqui,
quid sentire, quid cogitare, quid iudicare oporteat,
dubitandum putatis? nt vero ipsi illi parricidae, 82
quorum effrenatus furor alitur impunitate diuturna,
adeo vim facinoris sui perhorruerunt, ut, si paulo
longior opinio mortis Sesti fuisset, Gracchum illum
suum transferendi in nos criminis causa occidere
cogitarint. Sensit rusticulus non incautus (neque
enim homines nequam tacere potuerunt) suum san-
guinem quaeri ad restinguendam invidiam facinoris
Clodiani: mulioniam paenulam arripuit, cum qua pri-
mum Romam ad comitia venerat, messoria se corbe
contexit. Cum quaererent alii Numerium, alii Quin-
tium, gemini nominis errore servatus est. Atque lroc
scitis omnes, usque adeo hominem in periculo fuisse,
quoad scitum cst Sestium vivere. Quod ni esset pate-
factum paulo citius quam vellem, non illi quidem
morte mercennarii sui transferre potuissent invidiam,

 

